---
Title: Colors
Description: This is my color report page.
Template: report
---

Färganalys
=======================

Uppgiften utförs genom en analys av tre webbplatser där dokumentation genomförs för färgpalett, färgschema och accentfärg samt typsnitt. Resultatet redovisas och ett samlat intryck ges.

Urval
-----------------------

Urvalet av webbplatserna har skett genom att välja ut nätbutiker inriktat på katter. Detta skedde med hjälp av sökorden ”katt” och ”butik” i sökmotorn google. De tre översta sökresultaten som endast riktar sig till kattintressenter och är en nätbutik har valts ut. Resultatet blev alltingkatt.se (nätbutik rörande kattillbehör), kattkompaniet.nu (din kattbutik på nätet) och supercat.se (supercat Sweden – nätbutik).

Metod
-----------------------

Verktyget coolors.co image-picker användes för att försöka plocka ut färgpaletten på respektive screenshot av webbplatserna. Dock hade verktyget svårt att plocka fram de korrekta färgkoderna för webbplatserna. Därav användes devtools istället för att ta reda på de faktiska färgkoderna. Koderna som plockades ut från webbplatserna kontrollerades och jämfördes med coolors.co color picker för att se om dem stämde överens. 

Efter dokumentationen av färgkoderna för respektive sida sammanställdes en färgpalett för att kunna se vilket färgschema som används samt om det fanns någon accentfärg. Under genomgången för att ta fram färgkoderna i devtools plockades även information om typsnitt och om det fanns serif eller sans serif. Som ett sista steg kommenterades varje wepplats i en mening om färgval och typografi motsvarade profilen för webbplatserna.

Resultat
-----------------------

**Supercat**
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fff">
<td style="height: 50px; width: 50px; background-color: #ba4b76">
<td style="height: 50px; width: 50px; background-color: #3d2b1f">
<td style="height: 50px; width: 50px; background-color: #2d901f">
</tr>
</table>

Webbplatsen Supercat använder sig av en färgpalett bestående av vitt, fuchsia rosa, mörkbrun och en ljusare skogsgrön. Deras färgpalett kommer igen i deras val av textfärg. Typsnittet för H1-H3 samt brödtext har railway som font familj och består av sans serif. Supercats har ett analogt färgschema på grund av att brunt ligger nära orange och bredvid orange i färghjulet finns rosa. Dock innehåller färgerna olika mycket mättnad och upplevs därför inte riktigt som analoga. Den gröna färgen används endast till sidans ”lägg i varukorgen”-knapp, vilken också upplevs inte ha samma mättnad som de andra två färgerna. Supercat ger med sin färgpalett och typsnitt en feminin, graciös och lekfull profil, vilket antagligen är vad katter representerar för butiksägaren.<br><br/>

**Kattkompaniet**
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ececec">
<td style="height: 50px; width: 50px; background-color: #f4cfcf">
<td style="height: 50px; width: 50px; background-color: #f4c3c3">
<td style="height: 50px; width: 50px; background-color: #ecb8b8">
<td style="height: 50px; width: 50px; background-color: #d62424">
<td style="height: 50px; width: 50px; background-color: #7bb527">
</tr>
</table>

Kattkompaniets webbplats använder en färgpalett bestående av olika nyanser av rött som går mot ljust. Tonen har skapats av att lägga till grått till en basfärg för att ljusa upp färgen. Den mörkare röda färgen har skapats med svart som ger en mörkare och djupare röd. Sidans textfärger består av ett antal färger som baserats på bakgrundfärgerna. Typsnittet för H1-H3 samt brödtext har nunito som font familj och består av sans serif. Kattkompaniet använder ett monokromatiskt färgschema då sidan består av en färg där färgmättnaden har ändrats för att på så sätt plocka upp fler nyanser. Sidans ”köpknapp” kan ses som komplementär i och med att den gröna färgens komplementär är röd. Kattkompaniets röda färgval sticker ut och matchar inte riktigt det mjukare typsnittet, men webbplatsägarna vill kanske framhäva katter som vilda och egna men också mjuka vilket den röda färgen och typsnittet kan profilera.<br><br/>

**Allting Katt**
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fff">
<td style="height: 50px; width: 50px; background-color: #f38281">
<td style="height: 50px; width: 50px; background-color: #7b6d8f">
</tr>
</table>

Webbutiken Allting katt har en färgpalett som inte består av speciellt många färger, en lila, en ljus korallrosa och vitt. Deras färgschema är ett analogt schema då lila och rosa/röd ligger bredvid varandra i färghjulet. Webbplatsen är väldigt ren och avskalad med en vit bakgrund. Den lila färgen används endast på ”köpknappen” och loggan. Sidans textfärg håller sig till svart och vitt. Typsnittet för H1-H3 samt brödtext har Catamaran som font familj och består av sans serif. Om Allting katt är ute efter en minimalistisk profil är det något dem lyckas med, sidan är avskalad och lätt att se på både med ett passande och lättsamt färgval och typsnitt. 

Analys
-----------------------

Supercats webbplats ger ett feminint uttryck med den fuchsia rosa färgen och med sina blommor i loggan. Typsnittet är lite lekfullt och bilden som visas på startsidan visar en katt ute på upptäcktsfärd. Man skulle kunna anta att bilden byts ut efter säsong eftersom en vinterbild mer representerar en viss tid på året. Bilden får då i sig visa en årstid eller säsong som inte påverkar eller har något med resterande sida att göra mer än att vara välkomnande. Under bilden står det nämligen en liten välkomsttext. Precis som den gröna ”lägg i varukorgen”-knappen som inte riktigt passar in med sin färg i paletten, finns en himmelsblå banner representerad i en jpg-bild med texten ”Shoppa kategori” under säsongsbilden. Färgen återfinns bara på denna banner och kan möjligtvis vara något som ska matchas med säsongsbilden. Eller så är det likt den gröna ”lägg i varukorgen”-knappen som är iögonfallande och uppmanar kunden att lägga varan i varukorgen. Den blåa bannern kan vara för att man ska kunna orientera sig och förstå att man kan shoppa efter kategori. Då fungerar den blå färgen likadant som den gröna. Vad gäller färgpaletten med  fuchsia rosa och mörkbrunt förekommer dessa färger i loggan och i navbaren samt i den vänstra menu. Textfärgen är samma fuchsia rosa vilket skapar enhetlighet. Hade färgen varit en ljusare rosa hade det indikerat en mer barnslig och kanske rent av lite mindre seriös sida, men den djupare fushsia rosa skapar mer en harmonisk känsla som inte är överväldigande, men samtidigt ger karaktär.

Kattkompaniets webbplats ger intryck av djärvhet, framåtanda och ändå lite mjukhet med det ljusa rosa inslaget. Typsnittet ger inte intryck att vara hårt utan snarare mjukt och ger därmed intryck av lekfullhet. Att välja att ha rosa nyanser mjukar upp sidan och skapar en inte lika framfusig och hård sida. Sidans ”köpknapp” som är gröna, sticker ut och framhävs precis som på Supercats webbplats. Webbplatsen har en sidebar till höfer med kampanjvaror  där ”köp”-knappen och ”kampanj”-knappen är i samma nyans som den röda och gröna. Dock ger denna sidebar ett rörigare uttryck då bilderna innehåller färger och information. Man vill antagligen få med så mycket som möjligt. Till vänster under menuvalen finns även där en kampanj-sidebar. En av de två tecknade katterna som återfinns upptill på sidan är brun och kontrasten mellan den röda bakgrunden gör den felplacerad. Den gråa är bättre men den bruna fungerar dåligt med det röda och det hade varit bättre att kanske flytta ner den eller ge den en annan färg. Stilen på sidan är lite grötig, något som Allting katt är en motsats till.

Allting katts webbplats är väldigt minimalistisk men fungerar ändock bra. Varornas information är tydlig i och med den avskalade designen. På denna sida är det bilderna på varorna som får ta plats och tala för sig. Den känns dock inte speciellt personlig och den ljusa korallrosa finns det inte mycket av. Den lila färgen återfinns bara som färg på ”lägg i varukorgen”-knappen samt i loggan. Men kontrasten gör att det ändå fungerar med den vita textfärgen, den popar ut en del eftersom den är mörkare än omgivningen. Den är dock inte lika ”krävande” och skrikig som de andra två sidornas knappar. Allting katts sida ger mer en harmonisk känsla samt ett lugn, speciellt i jämförelse med Kattkompaniets sida.

Övrigt
-----------------------

Nathalie Jägeborg
